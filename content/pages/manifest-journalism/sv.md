Journalistik++ är ett nätverk av företag och individer som delar ett gemensamt varumärke och står för gemensamma värderingar. Detta är sammanfattat i ett manifest bestående av 10 punkter.



	
  1. Vi är nyhetsnördar. Vi är journalister, utvecklare, designers och projektledare som delar en gemensam passion för nyheter och teknik.	

  2. Vi tror att den journalistiska presentationen kan förbättras avsevärt när traditionellt berättande i print, radio och tv utvecklas.

  3. Vi tror att data blir allt viktigare för alla som vill förstå det moderna samhället, inklusive journalister. Vi hämtar inspiration från Adrian Holovatys artikel [A Fundamental Way Newspapers Sites Must Change](http://www.holovaty.com/writing/fundamental-change/).

  4. Vi tror på journalistiken. Vi tror inte att automatisering kan ersätta journalister. Vi tror att människor kan vara den bästa av berättare och dra enastående nytta av modern teknik.

  5. Vi definierar journalistiken som att intressegöra vad som är viktigt. Vi kommer att avstå från att viktiggöra det ointressanta.

  6. Vi tror att journalistiken lever även utanför redaktionerna. Vi tror att vi kan producera bra journalistik tillsammans med institutioner, företag och andra icke-medieorganisationer.

  7. Öppen källkod är vår default. Den publiceras på [github.com/jplusplus](https://github.com/jplusplus). Enbart när öppenhet omöjligtgjorts kommer vi att skydda koden.

  8. Vi tror på gemensamma samhället. Vi är de vi är tack vare de personer som hjälpt oss på vägen. Vi kommer att ge tillbaka så mycket vi kan.

  9. Vi gör det inte (enbart) för pengarna. Vi arbetar för att utveckla berättandet och journalistiken. Vi kommer inte att hjälpa till att sprida lögner eller spinna information. Vi kommer inte att arbeta för företag specialiserade på tillverkning av vapen avsedda för att döda människor eller beroendeframkallande droger som alkoholprodukter och cigaretter.

  10. Vi talar engelska. Eftersom engelska är det mest använda språket på internet, skriver vi våra kommentarer, namnen på våra funktioner och variabler och vår externa kommunikation på amerikansk engelska.


